---
title: Regenerativne finansije (ReFi)
description: Pregled regenerativnih finansija i njegove trenutke primene.
lang: sr
template: use-cases
emoji: ":recycle:"
sidebarDepth: 2
image: /future_transparent.png
alt: ""
summaryPoint1: Alternativa ekonomskom sistemu izgrađena na regenerativnim principima
summaryPoint2: Pokušaj upotrebe Ethereuma za rešavanje globalnih koordinacionih kriza kao što su klimatske promene
summaryPoint3: Alatka za značajno povećanje ekoloških korisnih sredstava poput verifikovanih kreditnih bodova za smanjenje emisije ugljenika
---

## Šta je ReFi? {#what-is-refi}

**Regenerativne finansije (ReFi)** je skup alatki i ideja izgrađenih na vrhu lanca blokova, koje imaju za cilj stvaranje ekonomija koje su regenerativne, umesto ekstraktivnih ili eksploatativnih. Na kraju, ekstraktivni sistemi iscrpljuju dostupne resurse i propadaju; bez regenerativnih mehanizama, nedostaje im otpornost. ReFi deluje na pretpostavci da stvaranje monetarne vrednosti mora biti odvojeno od neodrživog izvlačenja resursa sa naše planete i zajednica.

Umesto toga, ReFi želi da reši probleme životne sredine, zajednice i društve kreirajući regenerativne cikluse. Ovi sistemi kreiraju vrednost za korisnike dok istovremeno donosi benefit i ekosistemima i zajednicama.

Jedna od osnova ReFi-ja je koncept regenerativne ekonomije koji je razvio Džon Fulerton iz [Capital Instituta](https://capitalinstitute.org). On je predložio osam međusobno povezanih principa koji su deo sistemskog zdravlja:

![Osam međusobno povezanih principa](refi-regenerative-economy-diagram.png)

ReFi projekti ostvaruju ove principe korišćenjem [pametnih ugovora](/developers/docs/smart-contracts/) i aplikacija za [decentralizovane finansije](/defi/) (DeFi) kako bi podstakli regenerativna ponašanja, na primer obnavljanje degradiranih ekosistema, i kako bi olakšali masovnu saradnju na globalnim pitanjima kao što su klimatske promene i gubitak biodiverziteta.

ReFi takođe se preklapa sa pokretom [decentralizovane nauke (DeSci)](/desci/), koji koristi Ethereum kao platformu za finansiranje, kreiranje, recenzije, dodelu zasluga, skladištenje i širenje naučnog znanja. DeSci alati mogli bi da postanu korisni za razvoj verifikovanih standarda i praksi za implementaciju i praćenje regenerativnih aktivnosti poput sadnje drveća, uklanjanja plastike iz okeana ili obnove degradiranog ekosistema.

## Tokenizacija karbonskih kredita {#tokenization-of-carbon-credits}

**[Dobrovoljno ugljenično tržište (VCM)](https://climatefocus.com/so-what-voluntary-carbon-market-exactly/)** predstavlja mehanizam za finansiranje projekata koji imaju potvrđen pozitivan uticaj na emisije ugljenika, bilo smanjivanjem postojećih emisija ili uklanjajem efekta staklene bašte već emitovanih emisija u atmosferi. Ovi projekti dobijaju sredstva nazvano "karbonski krediti" nakon što verifikovani, i njih mogu prodavati pojedincima i organizacijama koje žele podržati borbu protiv klimatskih promena.

Pored dobrovoljnog ugljeničnog tržišta (VCM), postoje i različita ugljenična tržišta koja traže vlade ('tržišta usaglašenosti') koja nastoje da uspostave cenu ugljenika putem zakona ili propisa unutar određene nadležnosti (npr. države ili regiona), čime se kontroliše snabdevanje dozvolama. Tržišta usaglašenosti podstiču zagađivače u okviru svojih nadležnosti da smanje emisije, ali one nisu u mogućnosti da smanje efekat staklene bašte postojećih emisija.

Uprkos svom razvoju u proteklih nekoliko decenija, VCM-ijevi i dalje imaju mnoge probleme:

1. Visoko fragmentisana likvidnost
2. Komlikovane mehanizme transakcija
3. Visoke nadoknade
4. Veoma sporo trgovanje
5. Nemogućnost skalabilnosti

Prelazak sa VCM-a na novo **digitalno tržište za ugljenik** na lancu blokova (DCM) može biti prilika za unapređenje postojeće tehnologije za validaciju, transakcije i korišćenje karbonskih kredita. Lanci blokova omogućavaju javno verifikovanje podataka, pristup za veliki broj korisnika i više likvidnosti.

Projekti ReFi koriste blokčejn tehnologiju kako bi ublažili mnoge probleme tradicionalnog tržišta:

- **Likvidnost je skoncentrisana u malom broju fondova likvidnosti**u kojim svako može slobodno da trguje. Velike organizacije kao i pojedinačni korisnici mogu da koriste ove fondove bez ručnih pretraga za prodavce/kupce, naknade za učešće ili prethodne registracije.
- **Sve transakcije su zabeležene na javnim lancima blokova**. Put kojim svaka karbonska kreditna jedinica prolazi zbog trgovinske aktivnosti se može pratite čim postane dostupna u DCM-u.
- **Transakcije se izvršavaju gotovo instant**. Obezbeđivanje velikih količina karbonskih kreditnih jedinica putem tradicionalnih tržišta može trajati dane ili nedelje, dok se u DCM-u isto može postići za nekoliko sekundi.
- **Trgovanje se dešava bez posrednika** koji naplaćuju visoke naknade. Digitalne karbonske kreditne jedinice predstavljaju[ poboljšanje troškova od 62% u odnosu na ekvivalentne tradicionalne kredite,](https://www.klimadao.finance/blog/klimadao-analysis-of-the-base-carbon-tonne) prema podacima jedne analitičke firme.
- **DCM je skalabilan** i možete jednako da izvrši zahteve pojedinaca i korporacija.

### Ključne komponente DCM-a {#key-components-dcm}

Četiri glavne komponente čine trenutnu sliku DCM-a:

1. Registri kao što su [Verra](https://verra.org/project/vcs-program/registry-system/) i [ Gold Standard](https://www.goldstandard.org/) osiguravaju da projekti koji stvaraju karbonske kredite budu pouzdane. Takođe upravljaju bazama podataka iz kojih potiču digitalni ugljenični krediti i mogu se prenositi ili iskoristiti (penzionisati).

Krenuo je novi talas inovativnih projekata koji se grade na tehnologiji lanca blokova, a koji pokušavaju da drastično unaprede postojeće aktere u ovom sektoru.

2. Karbon mostovi, poznati i kao tokenizatori pružaju tehnologiju za prikazivanje ili prenos karbonskih kredita iz tradicionalnih registara u DCM. Neki od poznatijih primera su [Toucan Protokol](https://toucan.earth/), [C3](https://c3.app/) i [Moss.Earth](https://moss.earth/).
3. Integrisane usluge nude korisnicima kredite za izbegavanje i/ili uklanjanje ugljenika kako bi mogli da ostvare ekološke koristi od kredita i podele svoju podršku akcijama za klimatske promene sa svetom.

Neki od njih, kao što su [Klima Infinity](https://www.klimadao.finance/infinity) i [Senken](https://senken.io/), nude raznovrsne projekte razvijene od strane trećih lica i izdate prema unapred uspostavljenim standardima kao što je Verra; drugi, kao kao što je na primer [Nori](https://nori.com/), nude samo određene projekte razvijene prema njihovom sopstvenom standardu za kredite za uklanjanje ugljenika, koje izdaju i za koje imaju sopstveno tržište.

4. Osnovna infrastruktura koja olakšava povećanje uticaja i efikasnosti celokupnog lanca snabdevanja tržišta ugljenikom. [KlimaDAO](http://klimadao.finance/) pruža likvidnost kao javno dobro (omogućujući svima da kupe ili prodaju kreditne vrednosti ugljenika po transparentnoj ceni), stimuliše povećan protok tržišta ugljenika i povlačenje uz nagrade, obezbeđuje korisnički prijateljske interoperabilne alate za pristup podacima i omogućuje sticanje i povlačenje različitih tokenizovanih kreditnih vrednosti ugljenika.

## ReFi izvan tržišta ugljenika {#refi-beyond}

Iako trenutno postoji snažan naglasak na tržišta ugljenika uopšteno i posebno na prelazak sa VCM na DCM unutar ovog prostora, termin "ReFi" nije strogo ograničen samo na ugljenik. Drugi ekološki resursi osim kredita za ugljenik mogu biti razvijeni i tokenizovani, što znači da će i drugi negativni eksterni uticaji moći biti precizno procenjeni unutar osnovnih slojeva budućih ekonomskih sistema. Osim toga, regenerativni aspekt ovog ekonomskog modela može se primeniti i na druge oblasti, poput finansiranja javnih dobara putem platformi za kvadratno finansiranje kao što je [Gitcoin](https://gitcoin.co/). Organizacije koje su izgrađene na ideji otvorenog učešća i jednake distribucije resursa ohrabruju svakog da preusmeri sredstva projektima otvorenog koda, projektima za zaštitu životne sredine, edukativnih projektima i projektima orijentisane ka zajednici.

Preusmeravanje kapitala od ekstraktivnih praksi ka regenerativnom toku, projekti i kompanije koje pružaju društvene, ekološke ili benefite za zajednicu — a koje možda ne bi uspele dobiti sredstva u tradicionalnom finansiranju — mogu se brže i lakše pokrenuti i generisati pozitivni efekti na društvo. Prelazak na ovaj model finansiranja takođe otvara vrata mnogo inkluzivnijim ekonomskim sistemima, gde ljudi svih demografskih grupa mogu postati aktivni učesnici umesto pasivni posmatrači. ReFi nudi viziju Ethereuma kao mehanizma za koordinisanje akcija za egzistencijalne izazove sa kojima se suočava naša vrsta i sva živa bića na planeti — kao osnovni sloj nove ekonomske paradigme, omogućavajući inkluzivniju i održivu budućnost u narednim vekovima.

## Dodatni resursi o ReFi-ju

- [Sveobuhvatan pregled carbon valuta i njihovo mesto u ekonomiji](https://www.klimadao.finance/blog/the-vision-of-a-carbon-currency)
- [Ministarstvo za budućnost, roman koji prikazuje ulogu valute podržane ugljenikom u borbi protiv klimatskih promena](https://en.wikipedia.org/wiki/The_Ministry_for_the_Future)
- [Detaljan izveštaj Radne grupe za skaliranje dobrovoljnih tržišta za ugljenik](https://www.iif.com/Portals/1/Files/TSVCM_Report.pdf)
- [ReFi pojam u CoinMarketCap rečniku, autori Kevin Ovocki i Juan Mijazono](https://coinmarketcap.com/alexandria/glossary/regenerative-finance-refi)
