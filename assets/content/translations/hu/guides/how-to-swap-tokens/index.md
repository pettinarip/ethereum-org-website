---
title: Hogyan lehet átváltani a tokeneket
description: Útmutató a tokenek átváltásához az Ethereumon.
lang: hu
---

# Hogyan lehet átváltani a tokeneket

Elege van abból, hogy olyan tőzsdét keres, amely kedvenc tokenjeivel kereskedik? A decentralizált tőzsdéken (DEX) a legtöbb tokent át lehet váltani.

A tokenváltás két különböző eszköz cseréje, melyek az Ethereum hálózatán léteznek, például ETH váltása DAI-ra (ERC-20 token). Ez egy gyors és olcsó tranzakció. Szüksége lesz egy kriptotárcára a tokenek váltásához.

**Feltételek:**

- rendelkeznie kell egy kriptotárcával – ehhez kövesse a következő útmutatót: [Hogyan lehet létrehozni Ethereum számlát](/guides/how-to-register-an-ethereum-account/)
- lennie kell pénzeszközöknek a tárcájában

## 1. Kapcsolja a tárcáját egy kiválasztott decentralizált tőzsdéhez (DEX)

Néhány ismert példa:

- [Uniswap](https://app.uniswap.org/#/swap)
- [Sushiswap](https://www.sushi.com/swap)
- [1Inch](https://app.1inch.io/#/1/unified/swap/ETH/DAI)
- [Curve](https://curve.fi/#/ethereum/swap)

Ha szeretne többet tudni a decentralizált pénzügyekről (DeFi), illetve az új tőzsdék működéséről, akkor pillantson bele a [Kernel Library-ba](https://library.kernel.community/Topic+-+DeFi/Topic+-+DeFi).

## 2. Válassza ki a két token, amelyeket át szeretne váltani

Például ETH és DAI. Győződjön meg arról, hogy az egyik tokenből rendelkezik elegendő pénzeszközzel. ![Általános felület az átváltáshoz](./swap1.png)

## 3. Írja be az eladásra szánt token összegét és nyomja meg az átváltás (swap) gombot

A tőzsde automatikusan kiszámolja, hogy Ön mennyi tokent fog kapni.

![Általános felület az átváltáshoz](./swap2.png)

## 4. Erősítse meg a tranzakciót

Tekintse át a tranzakció részleteit. Vessen egy pillantást az átváltási rátára és más díjakra, hogy később ne érje kellemetlen meglepetés.

![Általános felület a tranzakciók megtekintéséhez](./swap3.png)

## 5. Várja meg, amíg a tranzakciót feldolgozzák

Bármelyik blokkláncböngészővel megtekintheti a tranzakció állapotát. Ez legfeljebb 10 percen belül megtörténik.

A tranzakció végrehajtása után automatikusan megkapja a tárcájába a beszerzett tokent.
<br />

<InfoBanner shouldSpaceBetween emoji=":eyes:">
  <div>Szeretne többet megtudni?</div>
  <ButtonLink to="/guides/">
    Tekintse meg a további útmutatóinkat
  </ButtonLink>
</InfoBanner>

## Gyakran ismételt kérdések

### Át tudok váltani ETH-t BTC-re a tárcámban?

Nem, csak olyan tokeneket tud váltani, melyek az Ethereum hálózatán működnek, mint az ETH, az ERC-20-as tokenek vagy NFT-k. A Bitcoinnak az Ethereumon megtalálható, „becsomagolt” formáival tud kereskedni.

### Mi az a csúszás (slippage)?

A várható átváltási ráta és az aktuális ráta közötti különbség.
