---
title: توکن‌های معاوضه‌ناپذیر (NFTها)
description: نگاهی کلی به NFTها در اتریوم
lang: fa
template: use-cases
emoji: ":frame_with_picture:"
sidebarDepth: 2
image: /infrastructure_transparent.png
alt: لوگوی اتر که با هولوگرام نمایش داده شده‌ است.
summaryPoint1: راهی برای نمایش دادن هر چیز بی‌همتا به‌عنوان یک دارایی مبتنی بر اتریوم.
summaryPoint2: "‏NFTها به تولیدکنندگان محتوا بیش از هر زمان دیگر قدرت می‌دهند."
summaryPoint3: با پشتیبانی قراردادهای هوشمند روی زنجیره‌ بلوکی اتریوم.
---

## NFT ها چه هستند? {#what-are-nfts}

NFTها هر یک به صورت جداگانه منحصر به فرد هستند. هر NFT ویژگی های متفاوتی دارد (non-fungible) و این دلیلی بر کمیاب بودن آن است. این با توکن های دیگر مثل ERC-20 که در آن همه توکن هایی که در یک مجموعه هستند همسان اند و ویژگی های یکسانی دارند، متفاوت است ('fungible'). برای شما مهم نیست که دقیقا کدام اسکناس دلار در کیف پول‌تان است، زیرا همه آنها یکسان هستند و ارزش یکسانی دارند. با این حال، شما به اینکه کدام NFT خاص را دارید _اهمیت_ می‌دهید، زیرا هر کدام از آن ها مشخصات متفاوتی دارند که آن ها را نسبت به بقیه متمایز می‌کنند ('non-fungible').

منحصر به فرد بودن هر NFT امکان توکنیزه کردن چیزهایی مانند آثار هنری، اشیاء کلکسیونی یا حتی املاک و مستغلات را فراهم می‌کند؛ به این صورت یک NFT منحصر به فرد، برخی از اقلام خاص دنیای واقعی یا دیجیتالی را نمایندگی می‌کند. مالکیت یک دارایی توسط بلاکچین اتریوم تضمین می‌شود – هیچ‌کس نمی‌تواند سابقه‌ مالکیت را تغییر دهد یا یک NFT جدید را با کپی/پیست به وجود بیاورد.

<YouTube id="Xdkkux6OxfM" />

## اینترنت دارایی‌ها {#internet-of-assets}

NFTها و اتریوم برخی از مشکلاتی را که امروزه در اینترنت وجود دارد حل می‌کنند. همان‌طور که همه‌چیز دیجیتالی‌تر می‌شود، نیاز به همتاسازی ویژگی‌های اقلام فیزیکی مانند نادر بودن، منحصربه‌فرد بودن و اثبات مالکیت وجود دارد، به شکلی که توسط هیچ سازمان متمرکزی کنترل نشود. برای مثال، با NFTها، شما میتوانید صاحب یک قطعه موسیقی که مخصوص اپلیکیشن موسیقی یک شرکت خاص نیست باشید، یا می‌توانید مالک نام کاربری شبکه اجتماعی خود باشید و این توانایی را داشته باشید که آن را بفروشید و یا معاوضه کنید، درحالی که ارائه دهنده پلتفرم نمی‌تواند آن را خودسرانه از شما بگیرد.

اینترنت NFTها در مقایسه با اینترنت امروزی که اکثر ما استفاده می کنیم چنین به نظر می‌رسد...

### یک مقایسه {#nft-comparison}

| یک اینترنت NFT                                                                                                                                     | اینترنت امروزی                                                                                                                        |
| -------------------------------------------------------------------------------------------------------------------------------------------------- | ------------------------------------------------------------------------------------------------------------------------------------- |
| شما مالک دارایی هایتان هستید! فقط شما می‌توانید آنها را بفروشید و یا مبادله کنید.                                                                  | شما یک دارایی را از یک سازمان اجاره می‌کنید.                                                                                          |
| NFTها از نظر دیجیتالی منحصر به فرد هستند و هرگز دو NFT یکسان وجود ندارد.                                                                           | یک نسخه کپی از یک موجودیت اغلب نمی‌تواند از نسخه اصلی تشخیص داده شود.                                                                 |
| گواهی مالکیت یک NFT بر روی بلاکچین ذخیره می‌شود و قابل تایید همگان است.                                                                            | سوابق مالکیت اقلام دیجیتال در سرورهایی که توسط سازمان ها کنترل می‌شوند ذخیره می‌شود - شما باید حرف آنها را قبول کنید.                 |
| NFTها قراردادهای هوشمند روی اتریوم هستند. یعنی آنها به راحتی می‌توانند در دیگر قراردادهای هوشمند و اپلیکیشن‌های غیرمتمرکز روی اتریوم استفاده شوند! | شرکت‌ های دارای اقلام دیجیتال، معمولا به زیرساخت اختصاصی «محدود و بسته» خود نیاز دارند.                                               |
| سازندگان محتوا می‌توانند آثار خود را در هر جا بفروشند و می‌توانند به یک بازار جهانی دسترسی داشته باشند.                                            | سازندگان به زیرساخت و توزیع پلتفرم‌هایی که استفاده می‌کنند متکی هستند. این‌ها اغلب مشمول شرایط استفاده و محدودیت‌های جغرافیایی هستند. |
| سازندگان NFT می‌توانند حقوق مالکیت کار خود را حفظ کنند و حق امتیاز را مستقیماً در قرارداد هوشمند NFT برنامه ریزی کنند.                             | پلتفرم‌هایی مانند سرویس‌های پخش موسیقی، اکثر سود حاصل از فروش را از آن خود می‌کنند.                                                   |

## NFTها چگونه کار می‌کنند؟ {#how-nfts-work}

مانند هر توکن دیگری که روی اتریوم ساخته می‌شود،NFTها هم توسط قراردادهای هوشمند ساخته میشوند. قرارداد هوشمند با یکی از چندین استاندارد NFT (معمولا ERC-1155 یا ERC-721) مطابقت دارد که مشخص می‌کند قرارداد هوشمند دارای چه توابعی است. قرارداد هوشمند می‌تواند NFT بسازد (ضرب کند) و آن را به یک مالک خاص اختصاص دهد. مالکیت در قرارداد هوشمند و از طریق نگاشت هر NFT به یک آدرس خاص تعیین میشود. هر NFT دارای یک ID و معمولاً ابرداده مرتبط با آن است که توکن خاص را منحصر به فرد می‌کند.

هنگامی که شخصی یک NFT ایجاد یا ضرب می‌کند، در واقع در حال اجرای یک تابع در قرارداد هوشمند است که یک NFT خاص را به آدرس او اختصاص می دهد. این اطلاعات در حافظه قراداد ذخیره می‌شود، که قسمتی از بلاکچین است. سازنده قرارداد می‌تواند منطق اضافه ای در قرارداد بنویسد، به عنوان مثال محدود کردن تعداد توکن قابل تامین یا تعریف حق امتیازی که با هر بار انتقال توکن، به سازنده پرداخت شود.

## NFTها برای چه مواردی مورد استفاده قرار می‌گیرند؟ {#nft-use-cases}

NFTها کاربرد بسیاری دارند، از جمله:

- اثبات اینکه شما در یک رویداد شرکت کرده اید
- گواهی این که شما دوره ای را گذرانده اید
- آیتم های قابل مالکیت در بازی ها
- هنر دیجیتال
- توکنیزه کردن دارایی های دنیای واقعی
- اثبات هویت دیجیتالی شما
- دریچه دسترسی به محتوا
- صدور بلیت
- نام دامنه های اینترنتی غیرمتمرکز
- وثیقه در امور مالی غیر متمرکز (DeFi)

شاید شما هنرمندی هستید که می‌خواهید با استفاده از NFT، بدون از دست دادن کنترل و سودتان به واسطه ها، آثارتان را به اشتراک بگذارید. میتوانید قرارداد هوشمند جدیدی بسازید و تعداد NFT ها، مشخصات آن ها و لینک مربوط به یک کار هنری خاص را مشخص کنید. به عنوان یک هنرمند، شما می‌توانید حق امتیاز قابل پرداخت خود را در قرارداد هوشمند برنامه نویسی کنید (به عنوان مثال انتقال 5 درصد قیمت فروش به صاحب قرارداد، هر بار که یک NFT منتقل میشود). همچنین همیشه میتوانید ثابت کنید که شما سازنده NFTها هستید به این خاطر که مالک کیف پولی هستید که قرارداد را منتشر کرده است. خریداران شما به راحتی میتوانند اصالت NFT را که از مجموعه شما خریداری کرده اند اثبات کنند به این خاطر که کیف پول آنها به یکی از توکن ها در قرارداد هوشمند شما منتسب شده است. آنها میتوانند با خیالی آسوده نسبت به اصالت NFT شان، از آن توکن در سراسر اکوسیستم اتریوم استفاده کنند.

و یا، بلیت یک رویداد ورزشی را در نظر بگیرید. درست همان‌طور که برگزارکننده‌ یک رویداد می‌تواند انتخاب کند که چند بلیت بفروشد، خالق یک NFT نیز می‌تواند تصمیم بگیرد که چه تعداد کپی وجود داشته باشد. گاهی این‌ها کپی‌هایی کاملاً شبیه به هم هستند، مانند 5000 بلیت پذیرش عمومی. گاهی اوقات چندین عدد ضرب می‌شود که بسیار شبیه به هم هستند، اما هر یک با دیگری کمی تفاوت دارد؛ مانند بلیت یک صندلی اختصاصی. بلیت ها را میتوان به شکل همتا به همتا و بدون نیاز به واسطه خرید و فروش کرد و خریدار همیشه میتواند اصالت بلیت ها را با چک کردن اعتبار آدرس قرارداد چک کند.

در Ethereum.org، از NFTها برای نشان دادن مشارکت اعضا در GitHub ما یا شرکت در دورهمی ها استفاده میشود، و ما حتی دامنه NFT خودمان را داریم. اگر در ethereum.org مشارکت کنید، می‌توانید درخواست یک POAP NFT کنید. بعضی دورهمی های کریپتویی از PAOPها به عنوان بلیت استفاده کرده‌اند. [اطلاعات بیشتر در مورد مشارکت](/contributing/#poap).

![ethereum.org POAP](./poap.png)

همچنین این وبسایت یک دامنه جایگزین دارد که توسط NFTها پشتیبانی می‌شوند، **ethereum.eth**. آدرس `.org` ما اساساً توسط یک ارائه‌دهنده‌ سیستم نام دامنه (DNS) مدیریت می‌شود، در حالی که ethereum`.eth` از طریق سرویس نام اتریوم (ENS) در اتریوم ثبت شده‌ است. و تحت مالکیت و مدیریت ما است. [اطلاعات ENS ما را بررسی کنید](https://app.ens.domains/name/ethereum.eth)

[اطلاعات بیشتر درباره‌ ENS](https://app.ens.domains)

<Divider />

### امنیت NFT {#nft-security}

امنیت اتریوم از اثبات سهام ناشی می‌شود. این سیستم به گونه‌ای طراحی شده است که از لحاظ اقتصادی از اقدامات خرابکارانه جلوگیری کند و اتریوم را ضد دستکاری کند. این همان چیزی است که NFT را ممکن می‌کند. هنگامی که بلوک حاوی تراکنش NFT شما نهایی شود، تغییر آن برای مهاجم، میلیون‌ها اتر هزینه خواهد داشت. هرکس که نرم‌افزار اتریوم را اجرا می‌کند، فوراً می‌تواند دستکاری خرابکارانه در NFT را تشخیص دهد و طرف خرابکار از نظر اقتصادی جریمه خواهد شد و اخراج می‌شود.

مسائل امنیتی مربوط به NFTها اغلب به کلاهبرداری‌های فیشینگ، آسیب‌پذیری‌های قرارداد هوشمند یا خطاهای کاربر (مانند افشای ناخواسته کلیدهای خصوصی) مربوط می‌شود، که امنیت خوب برای کیف پول را برای دارندگان NFT ضروری می‌کند.

<ButtonLink to="/security/">
  اطلاعات بیشتر در مورد امنیت
</ButtonLink>

## بیشتر بخوانید {#further-reading}

- [راهنمای NFT برای مبتدیان](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _لیندا ژی، ژانویه 2020_
- [ردیاب EtherscanNFT](https://etherscan.io/nft-top-contracts)
- [استاندارد توکن ERC-721](/developers/docs/standards/tokens/erc-721/)
- [استاندارد توکن ERC-1155](/developers/docs/standards/tokens/erc-1155/)

<Divider />

<QuizWidget quizKey="nfts" />
