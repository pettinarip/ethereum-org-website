---
title: Невзаємозамінні токени (NFT)
description: Огляд NFT на Ethereum
lang: uk
template: use-cases
emoji: ":frame_with_picture:"
sidebarDepth: 2
image: /infrastructure_transparent.png
alt: Логотип Eth відображається за допомогою голограми.
summaryPoint1: Спосіб представити що-небудь унікальне як актив на основі Ethereum.
summaryPoint2: Завдяки NFT у творців контенту з’являється більше можливостей, ніж будь-коли раніше.
summaryPoint3: На основі смартконтрактів блокчейну Ethereum.
---

## Що таке NFT? {#what-are-nfts}

NFT — це токени, кожен екземпляр яких є унікальним. Кожен NFT має різні властивості (невзаємозамінні) і є доказово дефіцитним. У цьому полягає відмінність від токенів, як-от ERC-20s, де кожен токен у наборі ідентичний і має однакові властивості («взаємозамінний»). Вам однаково, який саме долар у вас є в гаманці, оскільки всі вони ідентичні й коштують однаково. Однак вам _не однаково_, яким саме NFT ви володієте, оскільки всі вони мають індивідуальні властивості, які відрізняють їх від інших («невзаємозамінні»).

Унікальність кожного NFT дає змогу токенізувати такі речі, як мистецтво, колекціонування або навіть нерухомість, де один конкретний унікальний NFT представляє якийсь конкретний елемент із цифрового або реального світу. Право власності на актив захищене блокчейном Ethereum — ніхто не може змінити запис про право власності або скопіювати/вставити новий NFT.

<YouTube id="Xdkkux6OxfM" />

## Інтернет активів {#internet-of-assets}

За допомогою NFT й Ethereum можна позбутися деяких проблем, які існують в Інтернеті сьогодні. Оскільки все стає більш цифровим, з’являється потреба в реплікації властивостей фізичних предметів, як-от рідкісність, унікальність і підтвердження права власності так, щоб це не контролювалося центральною організацією. Наприклад, з NFT, ви можете володіти музикальним файлом mp3, який не є специфічним для конкретної музичної програми однієї компанії, або ви можете володіти соціальними мережами, які ви можете продати або обміняти, але вони не можуть бути довільно відібрані у вас постачальником платформи.

Розгляньмо, як виглядає Інтернет NFT в порівнянні з Інтернетом, яким сьогодні користується більшість.

### Порівняння {#nft-comparison}

| Інтернет NFT                                                                                                                        | Інтернет сьогодення                                                                                                                                 |
| ----------------------------------------------------------------------------------------------------------------------------------- | --------------------------------------------------------------------------------------------------------------------------------------------------- |
| Ви володієте своїми активами! Тільки ви можете продати або обміняти їх.                                                             | Ви орендуєте актив у якоїсь організації.                                                                                                            |
| Токени NFT унікальні в цифровій формі. Двох однакових NFT не існує.                                                                 | Копію сутності (обʼєкту) часто не можна відрізнити від оригіналу.                                                                                   |
| Право власності на NFT зберігається в блокчейні, щоб будь-хто міг його перевірити.                                                  | Записи про авторські права на цифрові об’єкти зберігаються на серверах під контролем установ, яким доводиться вірити на слово.                      |
| NFT — це смартконтракти на Ethereum. Це означає, що їх можна легко використовувати в інших смартконтрактах і програмах на Ethereum! | Компанії із цифровими об’єктами зазвичай вимагають власної «захищеної» інфраструктури.                                                              |
| Творці контенту можуть продавати свої роботи будь-де й отримати доступ до світового ринку.                                          | Творці покладаються на інфраструктуру й аудиторію платформ, якими користуються. Вони часто залежать від умов використання та географічних обмежень. |
| Творці NFT можуть зберігати права власності на власну роботу, а також програмувати роялті (гонорари) безпосередньо в контракті NFT. | Платформи, як-от сервіси потокової музики, отримують більшу частину прибутків від продажу.                                                          |

## Як працюють NFT? {#how-nfts-work}

Як і будь-який токен, виданий на Ethereum, NFT видаються за допомогою смартконтракту. Смартконтракт відповідає одному з кількох стандартів NFT (зазвичай ERC-721 або ERC-1155), які визначають, які функції має контракт. Контракт може створювати («карбувати») NFT і призначати їх конкретному власнику. Право власності визначається в контракті шляхом пов’язування конкретних NFT з конкретними адресами. NFT має ідентифікатор і зазвичай метадані, пов’язані з ним, які роблять конкретний токен унікальним.

Коли хтось створює або карбує NFT, вони насправді виконують функцію в смартконтракті, яка призначає конкретний NFT на їхню адресу. Ця інформація зберігається в сховищі контракту, яке є частиною блокчейну. Творець контракту може записувати додаткову логіку в контракт, наприклад, обмежуючи загальну пропозицію (постачання) або визначаючи роялті (гонорари), які будуть виплачуватися творцю щоразу, коли токен передається.

## Для чого використовуються токени NTF? {#nft-use-cases}

NFT використовуються для багатьох речей, зокрема:

- підтвердження вашої участі в заході;
- підтвердження того, що ви завершили курс;
- володіння предметами для ігор;
- цифрове мистецтво;
- токенізація активів у реальному світі;
- підтвердження вашої особи в Інтернеті;
- надання доступу до контенту;
- виписування квитка;
- децентралізовані доменні імена в Інтернеті;
- як застава в децентралізованих фінансах (DeFi).

Можливо, ви художник, який хоче поділитися своїми роботами за допомогою NFT, не втрачаючи контролю і не жертвуючи своїми прибутками через посередників. Ви можете створити новий контракт і вказати кількість NFT, їхні властивості й посилання на певний витвір мистецтва. Як художник ви можете запрограмувати в смартконтракті гонорари, які будуть вам виплачені (наприклад, перевести 5 % від ціни продажу на контракт власника за кожного переказу NFT). Ви також завжди можете довести, що створили ці NFT, оскільки ви володієте гаманцем, який розмістив контракт. Ваші покупці можуть легко довести, що вони володіють справжнім NFT з вашої колекції, оскільки адреса їхнього гаманця пов'язана з токеном у вашому смартконтракті. Вони можуть використовувати його в екосистемі Ethereum і бути впевненими в його автентичності.

Або уявіть квиток на спортивний захід. Як організатор заходу може вибрати кількість квитків для продажу, так і творець токена NFT може вирішити, скільки існуватиме його примірників. Іноді це точні примірники, як-от 5000 звичайних квитків для входу. Іноді карбуються кілька схожих, але дещо відмінних, як-от квитки з призначеним місцем. Їх можна купити й продати однорангово без оплати за послуги продавцям квитків, і покупець завжди має гарантію справжності квитка, перевіряючи адресу контракту.

На ethereum.org NFT використовуються для демонстрації того, що люди зробили свій внесок у наш репозиторій Github або відвідували дзвінки, і у нас навіть є власне доменне ім’я NFT. Якщо ви долучилися до ethereum.org, можете отримати NFT протоколу POAP. Деякі криптозустрічі використовували POAP як квитки. [Докладніше про участь](/contributing/#poap).

![Протокол POAP ethereum.org](./poap.png)

Цей сайт має альтернативне доменне ім’я на основі NFT: **ethereum.eth**. Наша адреса `.org` центрально керується постачальником системи доменних імен (DNS), тоді як адресу ethereum`.eth` зареєстровано на платформі Ethereum за допомогою служби імен Ethereum (ENS). Володіємо й керуємо ним ми. [Переглянути наші записи ENS](https://app.ens.domains/name/ethereum.eth)

[Докладніше про ENS](https://app.ens.domains)

<Divider />

### Безпека NFT {#nft-security}

Безпека Ethereum ґрунтується на доказі частки. Система покликана економічно дестимулювати зловмисні дії, роблячи Ethereum стійкою до підробок. Завдяки цьому існують NFT. Щойно блок, що містить вашу NFT-транзакцію, стане фіналізованим, його зміна коштуватиме зловмиснику мільйони ETH. Кожен, хто працює з програмним забезпеченням Ethereum, зможе негайно виявити нечесне втручання в NFT, а зловмисника буде економічно покарано й видалено.

Проблеми безпеки під час використання NFT найчастіше пов’язані з фішинговими шахрайствами, уразливістю смартконтрактів або помилками користувачів (наприклад, ненавмисне розкриття приватних ключів), що робить належну безпеку гаманців критично важливою для власників NFT.

<ButtonLink to="/security/">
  Більше про безпеку
</ButtonLink>

## Довідкові джерела {#further-reading}

- [Посібник із NFT для початківців](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) — _Лінда Се, січень 2020 року_
- [Трекер EtherscanNFT](https://etherscan.io/nft-top-contracts)
- [Стандарт токену ERC-721](/developers/docs/standards/tokens/erc-721/)
- [Стандарт токену ERC-1155](/developers/docs/standards/tokens/erc-1155/)

<Divider />

<QuizWidget quizKey="nfts" />
