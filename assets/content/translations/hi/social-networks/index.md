---
title: डिसेंट्रलाइज सोशल नेटवर्क्स
description: इथेरियम पर विकेंद्रीकृत सोशल नेटवर्क का अवलोकन
lang: hi
template: use-cases
emoji: ":mega:"
sidebarDepth: 2
image: /ethereum-learn.png
summaryPoint1: सामाजिक संपर्क, सामग्री निर्माण और वितरण के लिए ब्लॉकचेन-आधारित प्लेटफ़ॉर्म।
summaryPoint2: विकेंद्रीकृत सोशल मीडिया नेटवर्क उपयोगकर्ता की गोपनीयता की रक्षा करते हैं और डेटा सुरक्षा बढ़ाते हैं।
summaryPoint3: टोकन और NFT सामग्री से कमाई करने के नए तरीके बनाते हैं।
---

सोशल नेटवर्क हमारे दैनिक संचार और इंटरैक्शन में एक अहम भूमिका निभाते हैं। हालाँकि, इन प्लेटफार्मों के केंद्रीकृत नियंत्रण ने कई समस्याएं पैदा की हैं: डेटा उल्लंघन, सर्वर आउटेज, प्लेटफॉर्म से हटाया जाना, सेंसरशिप और गोपनीयता उल्लंघन कुछ ऐसे ट्रेड-ऑफ हैं जो सोशल मीडिया अक्सर करते हैं। इन समस्याओं से निपटने के लिए, डेवलपर्स इथेरियम पर सोशल नेटवर्क बना रहे हैं। विकेंद्रीकृत सोशल नेटवर्क पारंपरिक सोशल नेटवर्किंग प्लेटफार्मों की कई समस्याओं को ठीक कर सकते हैं और उपयोगकर्ताओं के अनुभव में सुधार कर सकते हैं।

## विकेंद्रीकृत सोशल नेटवर्क क्या हैं? {#what-are-decentralized-social-networks}

विकेंद्रीकृत सोशल नेटवर्क ब्लॉकचेन-आधारित प्लेटफ़ॉर्म हैं जो उपयोगकर्ताओं को सूचनाओं के आदान-प्रदान के साथ-साथ दर्शकों को कंटेंट प्रकाशित और वितरित करने की अनुमति देते हैं। क्योंकि ये एप्लिकेशन ब्लॉकचेन पर चलते हैं, वे विकेंद्रीकृत होने और सेंसरशिप और अनुचित नियंत्रण का प्रतिरोध करने में सक्षम हैं।

Facebook, LinkedIn, Twitter और Medium जैसी स्थापित सोशल मीडिया सेवाओं के विकल्प के रूप में कई विकेन्द्रीकृत सोशल नेटवर्क मौजूद हैं। लेकिन ब्लॉकचेन-संचालित सोशल नेटवर्क में कई विशेषताएं हैं जो उन्हें पारंपरिक सोशल प्लेटफार्मों से आगे रखती हैं।

### विकेंद्रीकृत सोशल नेटवर्क कैसे काम करते हैं? {#decentralized-social-networks-overview}

विकेंद्रीकृत सोशल नेटवर्क [विकेंद्रीकृत अनुप्रयोग (dapps)](/dapps/) का एक वर्ग है — ब्लॉकचेन पर तैनात [स्मार्ट अनुबंधों](/developers/docs/smart-contracts/) द्वारा संचालित अनुप्रयोग। अनुबंध कोड इन ऐप्स के लिए बैकएंड के रूप में कार्य करता है और उनके व्यावसायिक तर्क को परिभाषित करता है।

पारंपरिक सोशल मीडिया प्लेटफ़ॉर्म यूज़र की जानकारी, प्रोग्राम कोड और डेटा के अन्य रूपों को संग्रहीत करने के लिए डेटाबेस पर निर्भर करते हैं। लेकिन यह एकल बिन्दु-ऑफ-फेलियर बनाता है और महत्वपूर्ण जोखिम पैदा करता है। जैसे, पिछले साल Facebook के सर्वर अज्ञात [रूप से घंटों के लिए](https://www.npr.org/2021/10/05/1043211171/facebook-instagram-whatsapp-outage-business-impact) ऑफ़लाइन हो गए, जिससे उपयोगकर्ता को परेशानी हुई।

विकेंद्रीकृत सोशल नेटवर्क एक पीयर-टू-पीयर नेटवर्क पर मौजूद हैं जिसमें दुनिया भर में हजारों नोड्स शामिल हैं। अगर कुछ नोड विफल भी हो जाएं, नेटवर्क निर्बाध रूप से चलता रहेगा, जिससे एप्लिकेशन विफलताओं और आउटेज के प्रति प्रतिरोधी रहेंगे।

[इंटरप्लेनेटरी फाइल सिस्टम (IPFS)](https://ipfs.io/) जैसे विकेंद्रीकृत भंडारण प्रणालियों का उपयोग करके, इथेरियम पर निर्मित सामाजिक नेटवर्क यूज़र की जानकारी को शोषण और अनुचित उपयोग से बचा सकते हैं। ना कोई आपकी व्यक्तिगत जानकारी विज्ञापनदाताओं को बेचेगा, न ही हैकर्स आपकी गोपनीय जानकारी चुरा पाएंगे।

कई ब्लॉकचेन-आधारित सोशल प्लेटफ़ॉर्म में मूल टोकन होते हैं जो विज्ञापन राजस्व के अभाव में मुद्रीकरण को शक्ति प्रदान करते हैं। यूज़र कुछ सुविधाओं का प्रयोग करने, इन-ऐप खरीदारी पूरी करने या अपने पसंदीदा कंटेंट बनाने वाले को टिप देने के लिए इन टोकन को खरीद सकते हैं।

## विकेन्द्रीकृत सोशल नेटवर्क के लाभ {#benefits}

1. विकेंद्रीकृत सोशल नेटवर्क सेंसरशिप-प्रतिरोधी हैं और सभी के लिए खुले हैं। इसका मतलब यह है कि यूज़र को मनमाने ढंग से प्रतिबंधित, प्लेटफॉर्म से हटाया या प्रतिबंधित नहीं किया जा सकता है।

2. विकेंद्रीकृत सोशल नेटवर्क ओपन-सोर्स आदर्शों पर बनाए गए हैं और सार्वजनिक निरीक्षण के एप्लिकेशन के लिए स्रोत कोड उपलब्ध कराते हैं। पारंपरिक सोशल मीडिया में आम अपारदर्शी एल्गोरिथम के कार्यान्वयन को समाप्त करके, ब्लॉकचेन-आधारित सोशल नेटवर्क यूज़र और प्लेटफ़ॉर्म पे मौजूद रचनाकारों के हितों को संरेखित कर सकते हैं।

3. विकेन्द्रीकृत सोशल नेटवर्क "बिचौलिए" को ख़त्म कर देते हैं। कंटेंट रचनाकारों का अपनी कंटेंट पर सीधा स्वामित्व होता है, और वे फॉलोवर्स, प्रशंसकों, खरीदारों और अन्य पक्षों के साथ सीधे जुड़ सकते हैं, बीच में एक स्मार्ट अनुबंध के अलावा कुछ भी नहीं होता है।

4. चूंकि dapps इथेरियम नेटवर्क पर चल रहे हैं, जो नोड्स के वैश्विक, पीयर-टू-पीयर नेटवर्क द्वारा चलता है, विकेंद्रीकृत सोशल नेटवर्क सर्वर डाउनटाइम और आउटेज के प्रति कम संवेदनशील होते हैं।

5. विकेंद्रीकृत सामाजिक प्लेटफ़ॉर्म्स गैर-सघटनक टोकन (NFT), ऐप में क्रिप्टो भुगतान और अन्य माध्यमों के माध्यम से सामग्री निर्माताओं के लिए सुधारित मौद्रिकीकरण ढांचा प्रदान करते हैं।

6. विकेंद्रीकृत सोशल नेटवर्क यूज़र को उच्च स्तर की गोपनीयता और गुमनामी प्रदान करते हैं। उदाहरण के लिए, कोई व्यक्ति ENS प्रोफ़ाइल या वॉलेट का उपयोग करके इथेरियम-आधारित सोशल नेटवर्क में साइन इन कर सकता है — व्यक्तिगत पहचान योग्य जानकारी (PII), जैसे नाम, ईमेल पते आदि साझा किए बिना।

7. विकेंद्रीकृत सोशल नेटवर्क विकेंद्रीकृत भंडारण पर भरोसा करते हैं, न कि केंद्रीकृत डेटाबेस पर, जो यूज़र के डेटा की सुरक्षा के लिए काफी बेहतर हैं।

## इथेरियम पर विकेंद्रीकृत सोशल नेटवर्क {#ethereum-social-networks}

इथेरियम नेटवर्क अपने टोकन (ERC-20/ERC-721) की लोकप्रियता और इसके विशाल यूजरबेस के कारण विकेन्द्रीकृत सोशल मीडिया बनाने वाले डेवलपर्स के लिए पसंदीदा उपकरण बन गया है। इथेरियम-आधारित सोशल नेटवर्क के कुछ उदाहरण:

### Peepeth {#peepeth}

[Peepeth](https://peepeth.com/) Twitter के समान एक माइक्रोब्लॉगिंग प्लेटफ़ॉर्म है। यह इथेरियम के ब्लॉकचेन पर चलता है और यूज़र डेटा संग्रहीत करने के लिए IPFS का उपयोग करता है।

यूज़र "पीप्स" नामक छोटे संदेश भेज सकते हैं, जिन्हें हटाया या बदला नहीं जा सकता है। आप ऐप पर इथर (ETH) में प्लेटफॉर्म पर टिप्स एकत्र कर सकते हैं या किसी को भी टिप दे सकते हैं।

### Mirror {#mirror}

[Mirror](https://mirror.xyz/) एक web3-सक्षम लेखन मंच है जिसका विकेंद्रीकृत और उपयोगकर्ता-स्वामित्व वाला होना लक्ष्य है। यूज़र Mirror पर केवल अपने वॉलेट को कनेक्ट करके मुफ्त में पढ़ और लिख सकते हैं। यूज़र अपने पसंदीदा लेखक की सदस्यता ले सकते है और उनको सब्सक्राइब कर सकते हैं।

Mirror पर प्रकाशित पोस्ट स्थायी रूप से एक विकेन्द्रीकृत भंडारण प्लेटफ़ॉर्म, Arweave पर संग्रहीत की जाती हैं, और इसे संग्रहणीय [नॉन-फंजिबल टोकन (NFT)](/nft/) के रूप में मिंट किया जा सकता है, जिसे राइटिंग NFT के रूप में जाना जाता है। NFT बनाना लेखकों के लिए पूरी तरह से मुफ़्त है, और संग्रह इथेरियम L2 पर होता है - जिससे लेनदेन सस्ता, तेज़ और पर्यावरण के अनुकूल रहता है।

### MINDS {#minds}

[MINDS](https://www.minds.com/) सबसे अधिक उपयोग किए जाने वाले विकेन्द्रीकृत सोशल नेटवर्क में से एक है। यह Facebook की तरह काम करता है और इसके लाखों यूज़र हैं।

यूज़र वस्तुओं के भुगतान के लिए प्लेटफ़ॉर्म के मूल ERC-20 टोकन $MIND का उपयोग करते हैं। यूज़र लोकप्रिय कंटेंट प्रकाशित करके, इकोसिस्टम में योगदान करके और दूसरों को प्लेटफ़ॉर्म पर रेफर करके $MIND टोकन अर्जित कर सकते हैं।

## इथेरियम पर Web2 सोशल नेटवर्क {#web2-social-networks-and-ethereum}

[Web3](/web3/) सोशल प्लेटफ़ॉर्म ही एकमात्र ऐसे प्लेटफ़ॉर्म नहीं हैं जो ब्लॉकचेन तकनीक को सोशल मीडिया में शामिल करने का प्रयास कर रहे हैं। कई केंद्रीकृत प्लेटफ़ॉर्म भी इथेरियम को अपने बुनियादी ढांचे में शामिल करने की योजना बना रहे हैं:

### Reddit {#reddit}

Reddit के पास [कम्युनिटी पॉइंट्स](https://cointelegraph.com/news/reddit-to-reportedly-tokenize-karma-points-and-onboard-500m-new-users) है, जो [ERC-20 टोकन](/developers/docs/standards/tokens/erc-20/) हैं जिन्हें यूज़र गुणवत्तापूर्ण सामग्री पोस्ट करके और ऑनलाइन समुदायों (सबरेडिट्स) में योगदान करके कमा सकते हैं। [विशिष्ट अधिकार और सुविधाएं प्राप्त करने के लिए](https://www.reddit.com/community-points/) आप इन टोकन को सबरेडिट के भीतर प्रयोग कर सकते हैं। इस प्रोजेक्ट के लिए, Reddit Arbitrum के साथ काम कर रहा है, जो इथेरियम लेनदेन को स्केल करने के लिए डिज़ाइन किया गया एक [परत 2](/layer-2/) रोलअप है।

यह कार्यक्रम पहले से ही लाइव है, जिसमें r/CryptoCurrency सबरेडिट ["मून्स" नामक कम्युनिटी पॉइंट्स का अपना संस्करण चला रहा है](https://www.reddit.com/r/CryptoCurrency/wiki/moons_wiki)। आधिकारिक विवरण के अनुसार, मून्स "पोस्टर, टिप्पणीकारों और मॉडरेटर को सबरेडिट में उनके योगदान के लिए पुरस्कृत करता है।" क्योंकि ये टोकन ब्लॉकचेन पर होते हैं (उपयोगकर्ता उन्हें वॉलेट में प्राप्त करते हैं), वे Reddit से स्वतंत्र हैं और उन्हें हटाया नहीं जा सकता है।

रिंकीबी टेस्टनेट पर बीटा चरण के समापन के बाद, Reddit कम्युनिटी पॉइंट्स अब [आर्बिट्रम नोवा](https://nova.arbitrum.io/) पर हैं, एक ब्लॉकचेन जो एक [साइडचेन](/developers/docs/scaling/sidechains/) और एक [आशावादी रोलअप](/developers/docs/scaling/optimistic-rollups/) के गुणों को जोड़ता है। विशेष सुविधाओं को अनलॉक करने के लिए कम्युनिटी पॉइंट्स का उपयोग करने के अलावा, यूज़र एक्सचेंजों पर इसको फ़िएट में भी बदल सकते हैं। साथ ही, किसी यूज़र के पास मौजूद सामुदायिक अंकों की मात्रा समुदाय में निर्णय लेने की प्रक्रिया पर उनके प्रभाव को निर्धारित करती है।

### Twiiter {#twitter}

जनवरी 2021 में, Twitter ब्लू ने [NFT के लिए समर्थन शुरू किया](https://mashable.com/article/twitter-blue-nft-profile-picture), जिससे यूज़र अपने वॉलेट को कनेक्ट कर सकते हैं और NFT को प्रोफ़ाइल चित्र के रूप में प्रदर्शित कर सकते हैं। लेखन के समय, सोशल मीडिया कंपनी ने भविष्य में एक विकेन्द्रीकृत सोशल नेटवर्क [बनाने की योजना की भी घोषणा](https://www.theverge.com/2021/8/16/22627435/twitter-bluesky-lead-jay-graber-decentralized-social-web) की है।

### Instagram {#instagram}

मई 2022 में, [Instagram ने इथेरियम और पॉलीगॉन पर NFT के लिए समर्थन की घोषणा की](https://about.instagram.com/blog/announcements/instagram-digital-collectibles)। यूज़र अपने इथेरियम वॉलेट को कनेक्ट करके NFT को सीधे Instagram पर पोस्ट कर सकते हैं।

## विकेंद्रीकृत सोशल नेटवर्क का उपयोग करना {#use-decentralized-social-networks}

- **[Status.im](https://status.im/)** - _Status एक सुरक्षित मैसेजिंग ऐप है जो आपके संदेशों को तीसरे पक्षों से सुरक्षित रखने के लिए ओपन-सोर्स, पीयर-टू-पीयर प्रोटोकॉल और एंड-टू-एंड एन्क्रिप्शन का उपयोग करता है।_
- **[Mirror.xyz](https://mirror.xyz/)** - _Mirror एक विकेन्द्रीकृत, यूज़र-स्वामित्व वाला प्रकाशन प्लेटफ़ॉर्म है जो यूज़र के विचारों को एकत्रित करने, कंटेंट का मुद्रीकरण करने और उच्च-मान वाले समुदायों का निर्माण करने के लिए इथेरियम पर बनाया गया है।_
- **[Lens Protocol](https://lens.xyz/)** - _Lens Protocol एक कंपोजेबल और विकेन्द्रीकृत सोशल ग्राफ है जो रचनाकारों को विकेन्द्रीकृत इंटरनेट के डिजिटल गार्डन में उनके कंटेंट का स्वामित्व लेने में मदद करता है।_
- **[Farcaster](https://farcaster.xyz/)** - _Farcaster एक पर्याप्त रूप से विकेन्द्रीकृत सोशल नेटवर्क है। यह ईमेल की तरह ही कई क्लाइंट्स को सपोर्ट कर सकने वाला खुला प्रोटोकॉल है।_

## अग्रिम पठन {#further-reading}

### लेख {#articles}

- [सोशल मीडिया का विकेंद्रीकरण: web3 सोशल स्टैक के लिए एक गाइड](https://www.coinbase.com/blog/decentralizing-social-media-a-guide-to-the-web3-social-stack) - _कॉइनबेस वेंचर्स_
- [सामाजिक नेटवर्क विकेंद्रीकरण का अगला बड़ा अवसर हैं](https://www.coindesk.com/tech/2021/01/22/social-networks-are-the-next-big-decentralization-opportunity/) — _बेन गोएर्टज़ेल_
- [Web3 विकेंद्रीकृत, समुदाय-संचालित सामाजिक नेटवर्क का वादा करता है](https://venturebeat.com/2022/02/26/web3-holds-the-promise-of-decentralized-community-powered-social-networks/) — _सुमित घोष_
- [ब्लॉकचेन सोशल मीडिया लैंडस्केप का अवलोकन](https://www.gemini.com/cryptopedia/blockchain-social-media-decentralized-social-media) — _जेमिनी क्रिप्टोपेडिया_
- [ब्लॉकचेन सोशल मीडिया गोपनीयता को कैसे हल कर सकता है](https://www.investopedia.com/news/ethereum-blockchain-social-media-privacy-problem-linkedin-indorse/) — _प्रबलीन बाजपेयी_
- [सोशल मीडिया नेटवर्क ब्लॉकचेन पर आ रहे हैं](https://businesstechguides.co/what-are-decentralized-social-networks) — _इमैनुएल अवोसिका_
- [सामाजिक नेटवर्क के लिए पर्याप्त विकेंद्रीकरण](https://www.varunsrinivasan.com/2022/01/11/sufficient-decentralization-for-social-networks) — _वरुण श्रीनिवासन_

### वीडियो {#videos}

- [विकेंद्रीकृत सोशल मीडिया की व्याख्या](https://www.youtube.com/watch?v=UdT2lpcGvcQ) — _Coinmarketcap_
- [DeSo ब्लॉकचेन सोशल मीडिया को विकेंद्रीकृत करना चाहता है](https://www.youtube.com/watch?v=SG2HUiVp0rE) — _Bloomberg Technology_
- [विकेंद्रीकृत सोशल मीडिया का भविष्य बालाजी श्रीनिवासन, विटालिक ब्यूटिरिन, जुआन बेनेट](https://www.youtube.com/watch?v=DTxE9KV3YrE) के साथ — _ETHGlobal_

### समुदाय {#communities}

- [Status Discord सर्वर](https://discord.com/invite/3Exux7Y)
- [Mirror Discord सर्वर](https://discord.com/invite/txuCHcE8wV)
- [r/CryptoCurrency सबरेडिट](https://www.reddit.com/r/CryptoCurrency/)
